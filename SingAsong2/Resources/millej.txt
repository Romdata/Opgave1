Hey homie, kan du huske Mille J?
Hende der havde en vegetar-mor og en storebror der var heavy-skod
Han holdt en kæmpe fest engang, men der var du ikke med
En gut blev knaldet ned udenfor - og han blev liggende
Så vi ringed' men i stedet for ambulancen der sku ta' ham med dukked' politiet op og lukked' festen ned
Det endte i tunnel-druk, og os der ikke var segnet
Ville i badesøen klokken tre og kravle over hegnet
En typisk efterfest for dem som ikke vil si' farvel
Med bare vil nyde en solopgang og vandet for sig selv
Fra vores klasse var der kun mig og Dan tilbage
Men ved kirken stødte vi ind i Lars og drengen uden hage
Og drengen uden hage havde resten af en flaske Ballentines
Og ville med og det var der ikke noget i vejen for
Vi var en otte stykker der jumpede det grønne plankeværk
Og hopped' i fra treeren og gik totalt bersærk
Og vædded' om hvem der ku' holde vejret flest minutter under vand og det ku' Dan
Men da vi kom igen var festen slut
For vagterne var kommet, alarmen må vær' gået
Vi stak i løb med det var ik' så langt vi nåede
For et af de der nazisvin havde en doberman
Han råbte "stop" og hvis man ikke vil ædes, ja så stopper man
Jeg stod som ramt af lynet med favnen fyldt med vådt tøj
Og Hagen lå på kanten af bassinet med et blåt øje
For han var godt høj og havde haft for meget fart på
Vi fik en reprimande og fik lov at gå
Vi rundede natten af hos bageren nede ved tanken
Med frisklavede snegle, jeg kan tydeligt huske stanken
Dengang syntes jeg ganske vist det duftede helt fantastisk
Men senere blev jeg pakkedreng om fredagen
Mens andre tog på nat-disk
Der stod jeg i en hørm af smør og forsømte min weekend
Men der gik nu ik' en gang en måned inden jeg blev fyret, de var ellers meget søde
Det var min egen skyld, jeg la' mig syg en time inden jeg sku' møde
Man havde minus ansvar, man prøvede bare på at klare sig og den hustle igennem
Og jeg kan huske jeg var så super kåd, da jeg begyndte at få tøjpenge
Så var der råd til både fråderen og røg, men ikke længe
Så måtte man over og nasse på Lasse fra klassen
Han havde altid smøger, hans forældre havde kassen
Og så var han gavmild, så han var godt nok god at kend'
Og sidst på ugen blev han sjovt nok altid min bedste ven
Men hey, apropos peng' jeg mødt' Rene i Hundige
Han mor har lige vundet i Lotto, så nu er hun rig
Han stod og sku' rejse, hun sender ham til Amsterdam
Hvor dum kan man være, det' nok det værste sted for ham
Men måske han har strammet op, han så sgu godt ud
Har fået lejlighed og kører rundt som postbud
Han sa' blandt andet at Frank er kommet hjem fra staterne
Og stadig skylder penge til Ferrari-psykopaterne
Han var så deaf, Frank. Den første af os der fik Bauer
Og Converse-sko i alle regnbuens farver
Det var en fed tid, dengang vi hang nede på rampen
Lige på nær den aften dér hvor du fik én på lampen
Af lille Graham - Jeg ku' ikk' klare ham
Han var den største kylling, når Sonny han ikke var der til at forsvar' ham
Og Sonny han var psyko, er du syg hvor fik jeg gøjser
Når han kørte rundt på scooter med sit superklamme prøjserhår
Og ham og hans brødre var spændte som flitsbuer
Sku' altid ned i split - "Se hvor fedt, vi ka jiu-jitsu"
Fuck, jeg så ham slås engang, for fanden det var indebrændt
En nat oppe på hotellet dagen før var hans kvinde rendt
Med en eller anden araber, der tilfældigt vadede ind af døren
Stakkels knægt han nåede ikk' engang at lægge jakken før end Sonny fyred' ham et knæ i smasken
Han havde en øl i hånden og sku' til at slå, men Buller greb om flasken
Så Sonny droppede sit våben, men agtede ikk at stoppe, for han valgte nu at bruge sit offers hoved som en hoppeborg
Til dørmanden kom og fjernede ham i et snuptag
Og det var her jeg så mit snit til at skrub' af
Jeg sagde farvel til drengene, for de ville blive og stene
Så det endte med jeg slentrede hjem gennem centeret alene
Ved springvandet stod nogle blødninger og røg
Fire gange svigermors drøm, med friske sår og træningstøj
Og stemningen iblandt dem var ik' så fed
De snakked' højt om nogen de kendte der bare sku' sparkes ned
Og de sku' til at diskutere hvilket disco de sku' på
Og da jeg gik forbi dem råbte de, men jeg blev ved at gå
Du kender mig, jeg har aldrig orket den ballade
Gud hvor sørgelig at skulle bruge livet på at lange flade ud
Så hellere få sin æder på
Ved busholdepladsen på grillbaren hvor Karen spilled' lækker bag ved kassen
Hun spillede den flot
Hun var godt nok smuk og kold som is, naturligvis
Men lignede en sukkertrold
Uimodståelig, men vidste godt selv at hun var uopnåelig
Og sårn' noget kan gøre en kælling helt utålelig
Hun havde den værste attitude og kom med sure lyde
Når man købte noget som om man prøvede på at snyde
Det var fryd da du sagde "Karen, jeg gi'r en chilli hotdog
Og hvis du ikke kan li' den har du fået en billig butt plug"
Det syn's hun ikk' var sjovt, hun var stadig deprimeret
Over hendes fest vi crashed', da vi ikk' var inviteret
Vi bragede bare ind og bælled' alle hendes Faxe fad
Jeg plyndred' hendes mors køkken og smurte mig en laksemad
Og lagde den i køleren, for jeg sku' følge Nanna hjem
Og da jeg kom tilbage var festen slut, for klokken den var fem
Men jeg var ligeglad, for jeg sku' ha' min mad
Så jeg bankede på døren til trunten åbnede og sa' "Hvad?"
Fuld af had, og jeg var da kold, jeg har alligevel aldrig ku' li' hende
Så jeg svarede ikke, vadede bare lige forbi hende
Ud i køkkenet, åbnede køleskabet, tog min mad og gik
Og grinede for mig selv over hendes taberdræberblik
Vi var sgu stride sommetider, for eksempel dengang
Vi tændte bål med ham den sure stodders havemøblement
Fordi han altid kom og saboterede vores bålfester
Vi gad ikk' at høre ikke på ham, råbte bare "Skål mester"
Imens han gav et foredrag om trykimprægneret træ og giftstoffer
Så tumpen han blev vores ynglingsoffer
Han blev så hidsig at han næsten græd, han var så nem at jorde
Jeg fik flækkeren, den dag han ville sladre til min mor
Det var egentligt vildt, man havde så lidt respekt
Godt man la' det af sig siden hen og ikk' gik hen og blev en skidt knægt
Det minder mig om feature-ugen, vi havde mini-samfund
Og vi trykte falske penge og blev slikbutikkens stamkunder
Ham Gunnar fra 10. han solgte dig en gaspistol
Da Frede sladrede blev den taget af Basviola
Du var så øm at se på i dit best montana gear
Din neongrønne T-shirt, du selv syntes var super lir
Og jeg gik altid med mit latterlige stop-ur
Og lige som man gik og troede at livet ikke blev mere optur
Så kom festen hvor Nanna forsvandt i skoven
Med ham svinet fra parallelklassen, de kaldte Ploven
Jeg måtte op på hesten, så jeg bagte hårdt
På en svømmepige der spurgte om jeg ikk' var nede med sport
Og hun var mega æderen, så jeg sagde "Ork jo"
Selvom jeg kun er til en efter-svømmehals-parisertoast med Cocio
Vi endte i forældrenes villa
Og tøsen havde vandseng, og en latterlig chinchilla
Der kørte dårlig stil af og så dum og mega sur ud
Så jeg sagde "Ka' du ikk' lige ta' og tage dens bur udenfor?"
Men det ville hun ikke høre tale om, så jeg tog tøjet af i stedet, det var jo også det jeg kom for
Men under akten blev jeg nedstirret af et kæledyr
Der sikkert tænkte "Hvad gør han med mit menneske, den fæle fyr?"
Og du kan tro på at den fik noget at glo på
En dreng med akne, der skraldede en ho med spidse sko på
Tanker fór igennem mig, jeg husker ikke hvilke
Da min ælling forsvandt i hendes paradis af silke
Hun sa' "nu si'r du til inden du kommer?"
Jeg sa' "det for sent" Jeg sa' "undskyld!"
Hun sagde "Bummer..."
Det var den samme sommer, hvor vi to vi tog den seje tur
Til Brøndby, hvor vi snavede hende trunten i et legeskur
Du lancerede ideén, og hun var til det hele
Hun var én og vi var to, og hun var god at dele
Selvfølgelig konfirmand-style; der var ikke tale om sex
Og det var cool, for så ku' man få øvet sine kyssetricks
Det var altid piger vores liv drejede sig om
Og der var da vist også et par hak i bogen den sommer
Men mit store crush var på Fine med de røde kinder
Det var til en fest nede i vest jeg mødte hende
Og jeg havde tyskeren med, det var da vi havde tyskere boende
Han var godt stiv i mikado, og helt frem i skoene
Så han var gået hjem, jeg var gået kold på at feste
Hun var gået fra kæresten, og jeg ville gerne være den næste
Jeg lagde armen om hendes lænd og spurgte "hvor går vi hen?"
Hun sa' jeg ku gå med til en privatfest hos Glenn
Vi fulgtes hånd i hånd og så med hendes veninde Sarah
Der blev ved at gå og si' "Hvorfor kysser I ikk' bare?"
Og jeg var klar så jeg sa' "Ja, hvorfor gør vi egentlig ik' det?"
Hun kiggede på mig og smiled sa' det var hun ik til
Fordi hun var forkølet
Det burde nok ha' været et hint
Men jeg var stædig og hun smagte af tyggegummi med mint
Hendes tunge var varm og hendes fingre var som isvand
Og kysset var fantastisk indtil Sarah råbte "ISMAND"
Og Fine begyndte at grine af den lede gøgler-ko
Der stod og piftede og spillede dum
Jeg ku ha' kvalt den so
For nu var øjeblikket slut og stemningen var brudt
Og Fine slap min hånd, det var som om hun havde fortrudt
Men hvo intet våger, intet vinder, ja, det' flot
Jeg vovede et forsøg til, hun sa' "Jeg tror ik' det' så godt"
Jeg sa' "Det styrer du selv"
Hun kyssede mig på kinden
Inden hun forsvandt fnisende i mørket med veninden
Jeg så hende aldrig mere, jeg anede ikk' en gang hvor hun boede
Men det tog flere måneder at få kosten ud af hovedet
Og i den tid høvlede jeg rundt i Brugsen og Netto og Fakta
Men fandt aldrig det tyggummi hun smagt' af
Nå, men natten endte med jeg sad og kværnede pils med Mille J
Hey, det var hende vi kom fra homie, jeg sku' hilse!